Bombadils båttur
Gjendiktning av J.R.R. Tolkien, "Bombadil goes boating"
til norsk ved Ingvar Hagelund, 2019



Bombadils båttur

Høsten kledde seg i brunt, Vestavinden kalte
Tom han grep et bøkeløv mens det i skogen falt ned
"Jeg fanget meg en lykkedag, sendt til meg av blesten!
Hvorfor bi til neste år? Jeg starter denne festen.
Fikser båten straks i dag, drar dit lykken rømmer
Vest ned Vingel-strøm, følger mine drømmer!"

Gjerdesmutten satt på kvist "Filio Tom! Jeg har deg
Gjetter-lett gjetter-lett hvor den drømmen tar deg
Skal-jeg-fly, skal-jeg-fly, si at han skal møte deg?"
"Ingen navn, din sladrehank, ellers flår jeg søte deg!
Kvitrer i hvert øre ting du ikke skal, jeg sir' deg:
Hvis du forteller Pilemann hvor jeg har dratt, jeg svir deg

griller deg på pilespidd! Det stopper nok din snoking!"
Pile-smutten vippet stjert, fløy og unngikk koking
"Fang-meg-først, fang-meg-først, ingen navn behøves
Jeg vagler meg ved øret hans, så vil beskjeden vøres"
"Nede ved Munningen", sier jeg "omtrent når solen stuper"
skynd-deg-nå, skynd-deg-nå! D'er tid for menn som super!"

Tom lo for seg selv: "Tenk nå om jeg dro dit.
Jeg kan dra på mange vis, men nå vil jeg ro dit"
Han skavet årer, lappet båt, fra lønnebekken dro den
gjennom siv og pilekratt, under henge-or, frem
så ned eva mens han sang: "Pilemann du dumme,
flyt nå Vidjuvingel-strømmen over dyp og grunne"

